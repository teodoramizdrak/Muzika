<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
<title>Dzez muzika</title>
<link rel="stylesheet" href="../stilovi.css">
</head>
<body>
    <p>Sadržaj:</p>
    <p><a href="hip_hop_muzika.html">Hip hop muzika</a></p>
    <p><a href="pop_muzika.html">Pop muzika</a></p>
    <p><a href="moji_podaci.html">Moji podaci</a></p>
    <p><a href="../index.html">Muzika</a></p>
    <hr>
<h1 id="dzez">Džez muzika</h1>
<img class="centar" src="slike/dzez.jpg" width=350 alt="Džez muzika">
<p>Džez (engl. jazz) muzički je žanr koji je nastao u afro-američkim zajednicama Nju Orleansa u SAD[1] u kasnom 19. i ranom 20. veku,[2] i razvio se iz korena u bluzu i regtajmu.[3] Od doba džeza iz 1920-ih, džez je počeo da biva prepoznat kao jedna od glavnih formi muzičkog izražavanja. On se zatim pojavio u vidu nezavisnih tradicionalnih i popularnih stilova, koji su svi povezani zajedničkim vezama afričkoameričkog i evropskoameričkog muzičkog porekla sa orijentacijom na izvođenju.[4] Džez odlikuju sving i bluz note, vokali poziva i odgovora, poliritmija i improvizacija. Džez ima korene u zapadnoafričkom kulturnom i muzičkom izražavanju, i u afro-američkoj muzičkoj tradiciji uključujući bluz i regtajm, kao i u muzici evropskih vojnih limenih bendova.[5] Mada je osnova džeza duboko ukorenjena u crnačkom iskustvu Sjedinjenih Država, različite kulture su doprinele njihovom sopstevenom iskustvu i stilovima umetničke forme. Intelektualci širom sveta su pozdravljali džez kao „jednu od američkih originalnih umetničkih formi“.</p>

    <p>Osnovne muzičke karakteristike su: sinkopa, vibrato i stalna muzička pulsacija u taktu 4/4, koja nema odgovarajuću paralelu u klasičnoj muzici. Najuobičajenija forma je tema sa varijacijama koje se improvizuju na stalni harmonijski skelet originalne teme. Usled toga su stvaraoci u džezu izvođači, a ne kompozitori kao u klasičnoj muzici.
    
    Centralni instrument svakog džez-ansambla je bubanj sa pomoćnim udaraljkama, koji sa klavirom, gitarom i kontrabasom čini ritam-sekciju. Naročito se primjenjuju duvački instrumenti (saksofon, klarinet, truba i trombon, mada ponekad se koriste i flauta, oboa, rog i vibrafon[8]). Veličina ansambla varira od trija do punog simfonijskog džez-orkestra, u kome svaki instrument može imati ulogu soliste. Dok u malim ansamblima svi instrumenti improvizuju na zadatu temu, džez-orkestar se služi pisanim aranžmanima, a improvizuju samo pojedini solisti. Mada džez muzika ne isključuje mogućnost plesanja, ona se približuje više tipu klasične koncertne muzike nego plesnoj muzici i oštro se razlikuje od šlagera.</p>
    
    <p>Kako se džez uzimao maha širom sveta, on je poprimao različite nacionalne, regionalne, i lokalne muzičko kulturne uticaje, što je dovelo do nastanka mnogih osobenih stilova. Nju Orleanski džez se javio tokom ranih 1910-ih, kombinujući postojeće marševe vojnih orkestara, francuske kvadrile, begin, ragtajm i bluz sa kolektivnom polifonom improvizacijom. Tokom 1930-ih, visoko uređeni plesno-orijentisani sving veliki bendovi, bluzoliki improvizacioni stil džeza Kanzas Sitija, i ciganski džez (stil koji je naglašavao muzetske valcere) bili su prominentni stilovi. Bi-bap se pojavio tokom 1940-ih, premeštajući džez iz plesne popularne muzike ka više zahtevnoj „muzičarskoj muzici“ koja se svirala bržim tempom i u većoj meri koristila akordno-baziranu improvizaciju. Kul džez razvijen krajem 1940-ih, uveo je smirenije, glađe zvukova i duge, linearne melodijske linije.</p>
    
   
<hr>
<a href="#top">Početak stranice</a>
<h2 id="et">Etimologija i definicija</h2>
<p>Pitanje porekla reči jazz je rezultiralo u znatnom istraživanju, te je njena istorija dobro dokumentovana. Smatra se da je srodna sa jasm, sleng terminom koji datira iz 1860. sa značenjem „polet, energija“.[9] Najraniji zapisani rekord reči je u članku iz 1912. u novinama Los Anđeles tajms u kome je pitčer niže lige bejzbola opisao bacanje koje je on nazivao jazz ball „jer se klati i jednostavno ne možete ništa učiniti s tim“.

Upotreba reči u muzičkom kontekstu je bila dokumentovana još 1915. u Čikago tribjunu.[10] Njena prva dokumentovana upotreba u muzičkom kontekstu u Nju Orleansu je bila 14. novembera 1916 u novinama Times-Picayune u članku o „jas bendovima“.[11] U jednom intervjuu sa NPR, muzičar Jubi Blejk je ponudio svoje sećanja originalne sleng konotacije termina, govoreći: „Kad ga je Brodvej preuzeo, oni su ga zvali J-A-Z-Z, mada se to nije tako zvalao. Reč se pisala sa J-A-S-S, što je bilo prljavo, i ako ste znali o čemu se radi, ne biste to rekli ispred dama.“ Američko društvo dijalekata je imenovalo džez rečju 20. veka.</p>
<hr>
<h2 id="muz">Muzičke karakteristike dzeza</h2>
<p>Osnovna karakteristika džeza je improvizacija, mada sav džez nije improvizacija već se sastoji od zadanih i improvizovanih delova. Džez improvizacija najčešće ima oblik teme s varijacijama. Tema je najčešće neka popularna pesma od 32 takta. Temeljni harmonijski uzorak od 32 takta zove se horus. Improvizator varira izvornu melodiju menjajući joj visinu i ritam. Neke varijacije mogu biti slične originalnoj temi, dok se druge od nje bitno udaljavaju.

    Tokom vremena se improvizacija razvijala. Ona je bila glavni element afričke i afroameričke muzike te se u početku izvodila na način poziva and responsa tj. način kod kojega se izmenjuju pojedinac i grupa. Kod rane bluz muzike isto tako je bio zastupljen način poziva i responsa, ali se u njoj improvizirao i tekst. U Nju Orleanskom džez stilu muzičari su naizmenično improvizovali melodiju, dok je u svingu improvizacija je svedena na minimum jer veliki bendovi sviraju isključivo napisanu muziku.</p>
    
    <p>Tri najznačajnije ritamske karakteristike džeza su sinkopirani ritam, sloboda izvođenja i stalan ritmički puls. Džez muzičari su imali slobodu izvođenja tj. mogli su usporavati ili ubrzavati ritamske figure. Mera džez kompozicija je četvorodobna, s čestim naglascima lakih doba – drugog i četvrtog. Kako se džez improvizacija razvijala, ritam je postajao sve nepravilniji i složeniji. U ritmu je najveći deo crnačkog uticaja na džez.
    
    Džez melodije isto su tako fleksibilne kao i ritam. U početku se upotrebljavala evropska dijatonska lestvica nešto izmenjena crnačkim sistemom skala bluz lestvica. Kasnije se zvuk oslobađa pa na primer u fri džezu muzičari odbacuju zadani tonalitet. Džez muzičari takođe traže veću izražajnost i individualnost zvuka. Individualnost zvuka se postiže posebnim načinima sviranja koji uključuju „plave note“, uporabu vibrata i glisanda. Tonska građa džeza je durska lestvica sa sniženim 3., 5. i 7. stupnjem.</p>
    
    <p>Džez najčešće svira mala grupa – kombo od 2 do 8 izvođača ili velika grupa – velik bend od 10 do 15 izvođača. Temelj izvođačkog sastava je ritamska sekcija koja se najčešće sastoji od klavira, kontrabasa, udaraljki, ponekad bendža ili bas-gitare. Solistički instrumenti su: kornet, truba, saksofon (sopran, alt, tenor, bariton), klavir, klarinet, vibrafon, trombon i dr. Svakom bilo većem ili manjem sastavu svojstvena je solistička postava. Princip sviranja nije stvaranje homogenog zvuka, već naprotiv isticanje razlika u instrumentalnim bojama. Svaki veliki solist ima svoj individualni nezamenjivi ton. Limeni duvači mogu stvarati zanimljive boje upotrebom različitih prigušivača – sordina. To su: obični sordino, torpedo sordino i lončasti sordino. Bogatstvo zvukovnih boja postiže se i spajanjem različitih instrumenata, bilo solističkih ili u grupama. Ansambli pojedinih stilova razlikovali su se po broju i vrsti instrumenata, kao i po pripadnosti pojedinog instrumenta ritamskoj ili melodijskoj sekciji. Važniji instrumenti starijeg stila bili su truba (kornet) i klarinet, koji je kasnije izgubio na važnosti. Bubnjevi se u doba be-bopa obogaćuju serijom afro-kubanskih instrumenata. Gudači, osim violine i kontrabasa, nisu imali važnije uloge. Gitara, nekad u ritamskoj grupi, danas pripada pretežno melodijskoj grupi. U be-bopu se melodijski instrumenti, truba i saksofon, ponekad pridružuju ritamskoj grupi. Ponekad u džez-band ulaze i oboa i flauta. Klasična postava instrumenata se u novije vreme obogaćuje nizom novih retkih instrumenata, posebno iz folklora raznih zemalja. Tako se u free jazu koriste alpski rog, sitar, frule i različite udaraljke. Uz njih se susreću i instrumenti s električnim pojačalima, kao što su gitara, kontrabas, klavir i vibrafon, pa trube i saksofoni.</p>
<h3 id="ist">Istorija</h3>
<p>U istorijatu džeza prvi period, nazvan „Nju Orleans“, po mestu postanka i nastao je mešavinom muzike američkih crnaca i evropske muzike, završava se oko 1918. godine.[19]

Posle Prvog svetskog rata stvoren je novi stil, nazvan „diksilend“, u kome važnu ulogu ima kolektivna improvizacija.

Oko 1930. godine, nekoliko istaknutih muzičara, među kojima klarinetista Beni Gudmen, stvorilo je sving, koji se oslanja na zvučnost velikih orkestara i pisane aranžmane.[7]

U toku Drugog svetskog rata, zaslugom saksofoniste Čarlija Parkera, pijaniste Telonijusa Monka i trubača Dizija Gilespija, stvoren je stil po imenu bi-bap - on se od svinga razlikuje sitnijom ritmičkom podelom i većom harmonskom složenošću, u kojoj se ogleda uticaj evropske muzike.[20]

Dalji korak u istom pravcu predstavljao je i kul, stvoren oko 1950. godine dok je poslednja struja, nastala oko 1956. godine, nazvana modern bap.</p>
<a href="#top">Početak stranice</a>
</body>
</html>